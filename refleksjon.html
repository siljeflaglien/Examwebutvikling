<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Refleksjon</title>
    <link rel="stylesheet" href="style.css">
</head>

<body>
    <h1>Vår overgang fra elev til student. </h1>
<div class="forste">
    

    <p>Jeg startet som student på OsloMet i 2021. overgangen fra elev til student kan være stor for mange, inkludert meg
        selv. En av de endringene jeg merket godt i starten var hvor mye ansvar man hadde som student når det kom til
        blant
        annet timeplanen. På videregående var timeplanen så strukturert at de til og med bestemte når man spiste og når
        man
        fikk ta litt frisk luft. På OsloMet og andre universiteter har man er par timer i uken og det er det. Resten av
        uka
        bestemte du selv. Som en ny student virket dette både befriende og stressende da man plutselig fikk mye ansvar
        på
        sine skuldre. Derfor er det viktig som student å planlegge selv når man skal jobbe med hva, hvis ikke kan man
        havne
        langt bak i pensum.</p>

        <picture class="bilde">
            <img src="Bilder/emma-dau-n_4iTY1KmDE-unsplash (1).jpg" alt="medvenner">
        </picture>
    </div>
    <p>Dette kan være kritisk siden i mitt studie var det ingen vurderinger underveis, men kun på slutten av semestrene.
        Det vil si at det eneste som blir vurdert, det eneste lærerne ser på når de vurderer deg, er eksamen og
        sluttvurderingene. Derfor er det svært viktig å jobbe jevnt og trutt gjennom hele året og dette gjør man ved
        hjelp
        av en god, strukturert og selvbestemt timeplan. Det er lett å ta det litt for med ro når man ikke har mange
        obligatoriske timer å møte opp til og mye "fritimer".</p>

    <p>I tillegg til mer ansvar så får man også mye mindre veiledning av lærere enn på videregående. Da jeg studerte
        førsteåret mitt så var det i flere fag jeg aldri møtte noen av lærerne mine. Det vil si at det er ditt ansvar å
        hjelpe deg selv når du sliter i faget. Læreren vil ikke hjelpe deg med å dra deg over sluttlinja, den må du
        klare å
        krysse selv. Det jeg burde utnyttet mer er de såkalte Tas, eller teacher assistants. De er der for å hjelpe
        studentene med innleveringer og er også de som ser gjennom vurderingene dine gjennom året.</p>


    <p>En annen ting som skiller det å være student fra elev, er det sosiale aspektet ved skolen. Det er mye enklere å
        ende
        opp ensom og uten venner som student da timeplanen er såpass selvbestemt og lite opplegg er bestemt for deg. Det
        betyr at man ofte vil sitte alene å jobbe med sitt. Det er derfor viktig å delta i fadderuken, som er et av de
        få
        sosiale arrangementene som blir arrangert på blant annet OsloMet.
    </p>
    <p>Men ikke fortvil, for å gjøre opp for dette så var det mye gruppearbeid på mitt studie. Gjennom dette kan man
        danne
        relasjoner og få venner. Man skulle kanskje trodd at siden jeg gikk en IT-linje så ville mye av arbeidet være
        selvstendig og at man ville bruke mye av tiden sin på skolen alene. Men alle fagene inneholdt i grunn
        gruppearbeid.
        Det var nesten mer gruppearbeid som student enn elev, og dette var en positiv overraskelse da dette ble en
        sjanse
        for å få venner og for å fordele arbeid som hadde blitt svært overbelastende på kun én person.</p>




</body>

</html>